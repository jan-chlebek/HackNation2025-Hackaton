Source: https://stat.gov.pl/obszary-tematyczne/podmioty-gospodarcze-wyniki-finansowe/przedsiebiorstwa-niefinansowe/rejestracje-i-upadlosci-przedsiebiorstw-w-3-kwartale-2025-r-,29,27.html
Last update: 2025/11/12
Formats: XLSX
___

W 3 kwartale 2025 r. odnotowano 85 368 rejestracji przedsiębiorstw, tj. o 27 więcej niż w analogicznym okresie ub. r. oraz 101 upadłości, tj. o 3 mniej niż w 3 kwartale 2024 r.

Liczba rejestracji przedsiębiorstw w 3 kwartale 2025 r. wyniosła 85 368 wobec 85 341 w analogicznym okresie roku poprzedniego (w 3 kwartale 2024 r. odnotowano 1,0% spadek w skali roku). Ponad ¾ wszystkich rejestracji dotyczyło czterech obszarów działalności, tj. usług (25,2%), budownictwa (19,1%), pozostałych sekcji (18,9%) oraz handlu; naprawy pojazdów samochodowych (12,1%). W 3 kwartale 2025 r. – podobnie jak 3 kwartale ub. r. – wzrost rejestracji w skali roku nastąpił w usługach (odpowiednio o 13,4% w 3 kwartale 2025 r. i o 3,1% w 3 kwartale 2024 r.) oraz pozostałych sekcjach (wzrost odpowiednio o 8,2% i 7,0%). W innych analizowanych rodzajach działalności zaobserwowano spadek liczby rejestracji, największy w sekcji handel; naprawa pojazdów samochodowych (o 22,5% wobec spadku o 3,9% w skali roku w 3 kwartale ub. r.).
Source: https://stat.gov.pl/obszary-tematyczne/podmioty-gospodarcze-wyniki-finansowe/przedsiebiorstwa-niefinansowe/wyniki-finansowe-przedsiebiorstw-w-okresie-1-3-kwartal-2025-r-,40,12.html
Last update: 2025/12/04
Formats: XLSX
___

W okresie 1-3 kwartał 2025 r. przychody ogółem badanych przedsiębiorstw wyniosły 3 947,1 mld zł, a koszty ich uzyskania 3 756,6 mld zł. Wynik finansowy brutto ukształtował się na poziomie 190,5 mld zł.

W badanej za 3 kwartały 2025 r. populacji 18 096 przedsiębiorstw prowadzących księgi rachunkowe, największą liczebnie grupę (78,2%) stanowiły jednostki średnie, tj. o liczbie pracujących 50–249 osób, a jednostki duże (250 i więcej pracujących) – 21,8%. Według stanu na 30 września 2025 r. w przedsiębiorstwach objętych badaniem pracowało 4 898,7 tys. osób. Podmioty duże były miejscem pracy dla 68,8% ogółu pracujących, a średnie – 31,2%. W badanym podmiocie prowadzącym księgi rachunkowe według stanu na 30 września 2025 r. pracowało przeciętnie 271 osób, w podmiocie dużym – 856 osób, a średnim – 108 osób.
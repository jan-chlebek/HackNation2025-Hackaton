Source: https://stat.gov.pl/obszary-tematyczne/koniunktura/koniunktura/koniunktura-gospodarcza-listopad-2025-r-,3,156.html
Last update: 2025/11/21
Formats: XLSX
___

W listopadzie br. wskaźniki (zarówno wyrównane, jak i niewyrównane sezonowo) w większości prezentowanych sektorów wskazują na stabilizację koniunktury w gospodarce – dotyczy to także składowych „diagnostycznych” oraz „prognostycznych”.

Kontynuowana jest nieznaczna, systematyczna poprawa wskaźnika wyrównanego sezonowo dla przetwórstwa przemysłowego. Lepsze niż w październiku oceny koniunktury (wyrównane i niewyrównane sezonowo) sygnalizują firmy z sekcji zakwaterowanie i gastronomia. 

Jednostki z sekcji działalność finansowa i ubezpieczeniowa oceniają koniunkturę najbardziej korzystnie (plus 24,4)1 , a wartość wskaźnika kształtuje się na poziomie zbliżonym do średniej długookresowej2 (plus 25,4). Najbardziej pesymistyczne oceny formułują podmioty z sekcji budownictwo (minus 8,9) oraz przetwórstwo przemysłowe (minus 7,9), a wartość wskaźnika w obu przypadkach kształtuje się poniżej średniej długookresowej (odpowiednio minus 3,6 oraz plus 0,5).

Do badania za bieżący miesiąc – odpowiedzi udzielane w okresie od 1 do 10 dnia bm. – dołączono moduł pytań dotyczących inwestycji.

https://stat.gov.pl/files/gfx/portalinformacyjny/pl/defaultaktualnosci/5516/3/156/1/wskaznik_koniunktury_pi2_pazdziernik_2025.png